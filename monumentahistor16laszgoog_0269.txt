Dor. 1¹5· - An. 1515.

unioni, domus prebendalis modo premisso erectioni, et omnium
earum, que premissa sunt obligationi per eosdem invicem facte,
composicioni et concordie per litteras nostras auttenticas patentes,
nostrum benignum et graciosum preberemus consensum, et ut sta·
tueremus ne ullo unquam successu temporum domum predictam
aliquis canonicus seu dignitatius ecclesie nostre per cuiuscumque
et qualemcumque impetracionem seu donacionem et collacionem
usui suo et pro se usurpare seu tedere possit. Nos igitur cum simus
plurima experientia docti quomodo predecessores nostri ob salutem
animarum suarum domus prebendales de ligno satis comodas et
elegantes certis prebendariis nostris extruxerunt, ipse tamen domus
ex quo de ligno erant, non multum durare poterant, quia putrefacte
corruerunt, post quarum corruptelam, presbiteri multo tempore qui
divina officia in ipsa ecclesia cathedrali, que incumbunt prebendariis
debito modo et absque negligencia et defectu absolverent, habere
ad easdem non potuerunt, ea vero, que de muro fiunt in perpe·
tuum quodammodo durare videantur, erut divinus cultus in ecclesia
nostra augeatur prefatorum magistri Gregorii archidiaconi et domini
Georgii prebendarii piis votis, sanctisque et felicibus desideriis
benigne, favorabiliter et graciose annuentes, ex quo jam dictus archi-
diaconus ipsam domum sumptuoso opere complevit et consumavit,
composicionem, tractatum et concordiam de erectione domus ac
duabus missis ebdomadatim in perpetuum celebrandis ac annexionem,
incorporationem et unionem altaris ad prebendam, nec non erectionem
domus pro sufficienti dotacione altaris et fundacione dictarum missa-
rum, modo premisso, ac obligacionem successorum prebendariorum
dicti domini Georgii ad premissa unanimi voto et pari voluntate capi·
tulariter approbamus, roboramus et ratificamus ac nostrum benignum,
favorabilem et graciosum ad omnia et singula premissa prebemus
consensum; dictoque domino Georgio ipsum altare auctoritate nostri
jurispatronatus conferimus, statuentes et ordinantes, ut ipse dominus
Georgius prebendarius et rector altaris predicti exnunc et in futurum
omnes et singuli prebendarii eiusdem successores in assumptione
ipsius prebende et rectoratus nobis et successoribus nostris juret et
jurent ad premissa omnia et singula eo modo quo ordinata sunt
sine aliquo defectu aut violacione observanda; quod si pro tempore
aliquis ex ipsis prebendariis et rectoribus dicte prebende et altaris
suis virtutibus et laude dignis meritis exigentibus ad canonicatum
in ipsa ecclesia nostra aut alias promoveri meruerit, ex tunc, prout
hactenus laudabiliter observatum fuit et consvetum, mox et illico
prebendam ipsam simul cum rectoratu deserat, que tandem statim

 

