Doc. 99. - An. 1511.

99.
Anno circ. 1511. Zagrabiae.

juramentum parochi novae paracletos sagrabicnsr's s. Mariae.

Ego N. prepositus ecclesie sancte Maris de Zagrabia, juro et
promitto, quod ab hac hora in antea fidelis ero beato regi Stephano
et huic alme ecclesie zsgrabiensi et toti 'eius capitulo, tanquam vero
et indubitato prefate ecclesie mee patron0, quodque bona eiusdem
mobilia scilicet et immobilia tam ad cultum divinum, decoremque
et ornamentum in ipsa ecclesia, quam etiam ad usum ibidem servi-
encium relicta et deputata, puta: vineas, domos, jura, possessiones,
proprietates et alias quaslibet res quomodocumque et qualiterumque
de jure ad eandem spectantes et pertinentes, non dissipabo, non
dilapidabo, neque alienabo, sut distraham aliquatenus; quin potius
dissipata, dilapidata, distracta seu alienata pro posse recuperabo.
Statum, sanctiones et c‘onsvetudines laudabiles et approbatas apud
dominos meos habita et existentes, que et quas iidem ad meet
ecclesiam meam predictam extendere voluerint, observabo, ipsique
capitulo et singulis eorumdem personis in licitis et honestis debitam
reverenciam et obedienciam prestabo. Cultum divinum in eadem
ecclesia mea pro posse augmentabo. Capellanos bonos, adminus
tres numero, pro penso servitutis divine ibidem explendo, tenebor
Missam unam qualibet die hora oportuna de beata virgine cum
’ cantu debite celebrari et decantari faciam. Festivis autem diebus duas
missas similiter cum cantu, unam de beata virgine circa horam diei
primam, alteram maiorem de festo cumprimis et secundis eiusdem
festi vesperis absolvam, absolvique et perfici faciam, nisi casus et ne·
cessitas inevitabilis contrarium aliquid evaserit. Colonos etiam ecclesie
mee prefate, qui in territoriis dominorum meorum et capituli resident,
in communibus eiusdem capituli et ecclesie mee predicte necessitatibus
emergendis, sine contradictione ad mandatum dicti capituli vel offici-
alium ipsius ad operas quascumque et labores faciendos exhibebo. Jus-
que cathedre archidiacono zagrabiensi et alia onera, hactenus racione
plebis translate reddi et restitui solita, nisi temporum processu lorte
benignitate superiorum a solucione talium ecclesia ipsa mea sufficienter
eximatur, reddam et restituam. Quodque nunquam contra dominos
meos de capitulo et etiam alios quoslibet ad ipsos pertinentes, causas
aliquas vel lites alibi immediate quam coram capitulo memorato mo·
vebo et intentabo, neque ab eisdem ante sentenciam ipsorum diffini·
tivam per ipsos in causis huiusmodi et litibus vel lite prolatam ad supe·
riores quosque procurabo. lta me deus adjuvet et hec s. dei evangelia.

Rubrum capitulare, ln archivo. Accad. Solent. Slavor. merid. ll. c. 49.

 

