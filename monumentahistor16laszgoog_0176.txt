40 Doc.,10. - An. 1505.

.-—---—-...-.———- -ο- -ι-

coram deo vivo pena condigna luamus. Cum itaque in dicta ecclesia
nostra zagrabiensi a bone memorie predecessoribus nostris missam
quandam in laudem gloriamque et honorem sanctissimi regis Ste-
phani, cujus meritis et favore speciali cathedram hanc episcopalem,
quam nunc nutu divino obtinemus, feliciter conscendere, officiumque
pastorale laudabiliter exsequi ac tandem beatitudinis eterne parti-
cipes effici meruerant, singulo quoque die cum cantu, ut debita
servitus vero et pientissimo patrono a bonis clientulis exhiberetur,
ex proventibus mense episcopalis precise institutam, servatamque
fuisse a tempore cuius memoria hominum non est, fide certissima
et notoria cognovissemus. Nolentes sanctas, salubres et legittimas
predecessorum nostrorum ordinaciones, quantum in nobis est, ali·
quatenus supprimere, aut eciam quoquomodo diminuere, quin pocius
ope nitimur neglecta hactenus corrigere, diminuta redintegrare,
necessaria de novo edificare, cultum divinum alimonia ministrorum
minus sufficienter fundatum, donis melioribus, quum accionis pie
optima mensura sit immensitas, firmare et augmentare, antecessorum
siquidem salutaria instituta non servare, nil aliud est, ut canonica
certatur auctoritas, quam sibi ipsi iniurie facere. Quid enirn aspe-

rius, bonisque sacerdotum moribus magis inimicum inveniri potest,
¹ quam niti quempiam quantacumque racionis excusacione, que bene
et laudabiliter inducta servataque fuerant, ex libito rescindere exem·
ploque alios docere sua quandoque instituta dissolvere posse, pre·
dictam missam divi regis Stephani, sic ut premittitur, in ecclesia
nostra zagrabiensi a predecessoribus nostris ex redditibus mense
episcopalis servari et celebrari solitam, approbamus, roboramus et
ratificamus, instituimusque et ordinamus, si necesse est, eciam de
novo perpetuis semper futuris temporibus duraturam. Et quoniam
sede vacante ob alimonie sustentacionisque ministrorum defectum,
maxime temporibus disturbiorum, cnm prefata ecclesia nostra per
manus laicas pluribus annis potencialiter tenta et possessa fuit,
dictam missam didicimus certitudinaliter frequentissime interceptam
omissamque fuisse; volentes tam pio et salutari instituto commodius
ac utilius, ut fieri potest, consulere, caventes ne in posterum aliqua
occasione oblata itidem fieri contingat, onus supportacionis eiusdem
iratribus nostris, capitulo ecclesie nostre zagrabiensis, perpetue du·
raturum injunximus et injecimus, nos, successoresque nostros ab
huiusmodi cura relevantes, quibus eciam, ne ministri per eos pro
tempore constituti necessaria sustentacione et alimonia fraudati
opus hoc salutiferum, quod absque temporalibus diu vivere nequit,
destituere et omittere, ut jam frequentissime contigisse certo in-

 

