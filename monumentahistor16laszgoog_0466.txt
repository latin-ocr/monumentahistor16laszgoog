330 Add: Ann. 1500.

---

tinenciis universis libere et pacifice tenendi ac possidendi liberam
habeat potestatis facultatem; ubi vero eandem dominam Luciam
divino permittente judicio ab hoc seculo decedere contigerit, extunc
eedem porciones possessionarie, possessionibus in predictis habite,
cum ipsarum utilitatibus et pertinenciis quibuslibet mox et in con·
tinenti in et ad prelatum capitulum ecclesie zagrabiensis devolvi,
redundarique et condescendi debeant pleno jure; nullum jus, nul-
lamve juris et dominii proprietatem, quod et quam ipsa domina
Lucia hucusque in iisdem porcionibus possessionariis habuisset, aut
in futurum habere posse speraret, sibi ipsi et suis heredibus reser-
vando, se totum jus, omneque dominium in prelatum capitulum
pleno jure transferendo. ln cuius rei memoriam, firmitatemque
perpetuam, presentes litteras nostras privilegiales pendentis et
autentici sigilli nostri munimine roboratas, eidem capitulo prescripte
ecclesie zagrabiensis, juris eiusdem ad cautelam duximus conce·
dendas communi justicia requirente. Datum feria tercia proxima
ante festum beati Gregorii pape. Anno domini millesimo quin·
gentesim0. — Nos igitur humillimis et devotis supplicacionibus pro
parte eiusdem capituli ecclesie zagrabiensis nostre, modo quo supra,
porrectis Maiestati, regia benignitate exauditis et clementer admissis,
prescriptas litteras annotati conventus de Zala, non abrasas, non
cancellatas, nec in aliqua sui parte suspectas, sed omni prorsus
vicio et suspicione carentes, presentibusque litteris nostris privilegi-
alibus de verbo ad verbum sine diminucione et augmento aliquali
insertas, quoad omnes earundem continencias, clausulas et articulos
eatenus, quatenus eedem rite et legittime existunt emanate, viribus-
que earum veritas suffragatur, ratas, gratas et acceptas habentes,
premissis dacioni et collacioni, aliisque omnibus et singulis superius
in tenore earundem litterarum expressis, nostrum regium consensum
prebuimus, immo prebemus benevolum pariter et assensum. Quod
nihilominus ob illam spem et devocionem, quam erga beatum Ste-
phanum regem in cuius glorioso nomine ecclesia ipsa kathedralis
zagrabiensis lundata esse dinoscitur, gerimus et habemus, speciale
totum et omne jus nostrum regium, si quod in prescriptis porcio·
nibus possessionariis qualitercumque haberemus, aut eedem nostram
ex quibuscumque causis, viis, modis et racionibus concernerent
Maiestatem, simul cum cunctis suis utilitatibus et pertinenciis qui·
buslibet memorato capitulo dicte ecclesie zagrabiensis in et pro
perpetua elemosina dedimus, donavimus et contulimus, immo damus,
donamus et conferimus jure perpetuo et irrevocabiliter tenendi,
possidendi pariter et habendi, salvo jure alieno. Harum nostrarum

 

